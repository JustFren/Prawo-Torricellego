{
 "cells": [
  {
   "cell_type": "markdown",
   "id": "29554e31",
   "metadata": {},
   "source": [
    "# Prawo Torricellego"
   ]
  },
  {
   "cell_type": "markdown",
   "id": "a973d2ca",
   "metadata": {},
   "source": [
    "1. Wstęp\n",
    "2. Opis zjawiska/podstawy teoretyczne\n",
    "3. Wyniki\n",
    "    1. Rachunki numeryczne\n",
    "    2. Analiza danych eksperymentalnych\n",
    "4. Podsumowanie\n",
    "5. Literatura"
   ]
  },
  {
   "cell_type": "markdown",
   "id": "8b24bb3c",
   "metadata": {},
   "source": [
    "### 1. Wstęp"
   ]
  },
  {
   "cell_type": "markdown",
   "id": "6a7eca90",
   "metadata": {},
   "source": [
    "Celem niniejszego projektu jest analiza dynamiki wypływu cieczy przez mały otwór, wyprowadzenie teoretycznego modelu matematycznego oraz weryfikacja i symulacja czasu opróżniania zbiornika w zależności od jego geometrii. Modelowanie wypływu cieczy jest kluczowe w projektowaniu systemów irygacyjnych, zbiorników paliwowych oraz w przemyśle chemicznym. Zrozumienie, jak szybko opróżnia się zbiornik, pozwala na optymalizację procesów technologicznych i zapewnienie bezpieczeństwa. \n",
    "\n",
    "##### Evangelista Torricelli\n",
    "\n",
    "Urodził się w 15 października 1608 roku w Faenzie, Włochy. Poświęcił całe życie matematyce, miał ogromny wkład w rozwój rachunku różniczkowego na długo przed jego formalnym sformuowaniem przez Newtona i Leibniza. Stworzył koncept pochodnej wywodzący się z dynamiki, wykazał że styczna w dowolnym punkcie krzywej tworzy z osią czasu kąt, którego tangens mierzy prędkość poruszającego się obiektu w punkcie. Najważniejszym wkładem Torricellego w rozwój analizy było dostrzeżenie odwrotnej natury różniczkowania i całkowania. Jego notatki były fundamentem do prac nad rachunkiem różniczkowym. Prowadził zaawansowane badania nad maksimami i minimami, rozwiązując m.in. problem punktu o najmniejszej sumie odległości od wierzchołków trójkąta (tzw. punkt Torricellego). Wykazał, że bryła o nieskończonej długości (powstała przez obrót hiperboli wokół jej asymptoty) może mieć skończoną objętość. Bryłę nazwano rogiem Gabriela lub trąbką Torricellego. W 1644 roku przeprowadził słynny eksperyment z rurką wypełnioną rtęcią, który nie tylko doprowadził do wynalezienia barometru, ale udowodnił istnienie próżni (tzw. próżnia Torricellego). Obalił tym samym obowiązujący od wieków dogmat Arystotelesa *horror vavui* (*natura boi się próżni*). Zmarł 25 października 1647 we Florencji<a id=\"cyt1\"></a><sup>[[1]](#bib1)</sup>.\n",
    "\n",
    "<img src=\"GabrielHorn.png\" alt=\"Róg Gabriela\" width=\"500\">\n",
    "\n",
    "<small><b>Rysunek 1:</b> Róg Gabriela (Trąbka Torricellego)<sup>[[2]](#bib2)</sup><a id=\"cyt2\"></a> - bryła obrotowa ograniczona przez powierzchnię powstałą w wyniku obrotu wokół osi OX wykresu funkcji</small> $f(x) = \\frac{1}{x}$ dla $x>1$.\n",
    "#### Równanie Torricellego\n",
    "\n",
    "<div style=\"float: right; margin-right: 20px; width: 300px;\">\n",
    "    <img src=\"TorricelliLaw.png\" alt=\"Prawo Toricellego\" width=\"250\">\n",
    "    <p><small><b>Rysunek 2:</b> Schematyczny rysunek</small><sup><a href=\"#bib5\">[5]</a></sup></p><a id=\"cyt5\"></a>\n",
    "\n",
    "</div>\n",
    "\n",
    "Zjawisko zostało pierwszy raz opisane w 1644 przez ucznia Galileusza, Evangelistę Torricellego w jego dziele \"Opera Geometrica\"<sup>[[3]](#bib3)</sup>. <a id=\"cyt3\"></a>Torricelli zauważył, że strumień cieczy skierowany pionowo w górę powinien osiągnąć ten sam poziom, na jakim znajduje się lustro wody w zbiorniku. Co oznacza, że prędkość wypływającej cieczy $v$ jest równa prędkości końcowej ciała spadającego swobodnie z wysokości napełnienia $h$<sup>[[4]](#bib4)</sup>.<a id=\"cyt4\"></a>\n",
    "\n",
    "Zasada Torricellego opiera się na analogii między ruchem cieczy a kinematyką punktu materialnego. Ciśnienie hydrostatyczne panujące na głębokości $h$ wykonuje nad cieczą taką samą pracę, jaką wykonałaby siła ciężkości nad ciałem spadającym swobodnie z tej samej wysokości. W efekcie energia potencjalna słupa cieczy zostaje w całości zamieniona na energię kinetyczną strumienia wypływowego.\n",
    "\n",
    "Załóżmy, że ciecz jest idealna. Z zasady zachowania energii otrzymujemy:\n",
    "$$E_{\\text{kinetyczna}} = E_{\\text{potencjalna}}$$\n",
    "$$\\frac{mv^{2}}{2} = mgh$$\n",
    "Po uproszczeniu:\n",
    "$$v=\\sqrt{2gh}$$\n",
    "\n",
    "<br clear=\"right\"/>\n",
    "\n",
    "Z powyższego wzoru wynika, że prędkość osiągnie największą wartość natychmiast, wraz z rozpoczęciem ruchu (wypływaniem cieczy), co jest sprzeczne z zasadą bezwładności.\n",
    "\n",
    "Torricelli nie odkrył jednak tej zależności korzytając z zasady zachowania energii, lecz okazało się to być szczególnym przypadkiem równania Bernoulliego.\n",
    "\n",
    "Isaac Newton sprzeciwił się tezie Torricellego w pierwszym wydaniu *Principiów* z 1687<sup>[1](#przyp1)</sup>.<a id=\"bprzyp1\"></a>Uważał, że strumień cieczy wzniesie się jedynie do połowy wysokości napełnienia nad otworem. W drugim wydaniu z 1713 roku poparł tezę Torricellego, lecz w trzecim wydaniu powrócił do poprzedniego stanowiska. Zarówno Torricelli jak i Newton nie brali pod uwagę wpływu bezwładności cieczy. Zakładano, że woda osiąga docelową prędkość natychmiastowo. Pierwszym, który przyjrzał się temu problemowi był Daniel Bernoulli. Powiązał zmiany ciśnienia i wysokości z prędkością. W 1738 sfromuował równanie Bernoulliego:\n",
    "\n",
    "Załóżmy, że płyn jest nieściśliwy, nie jest lepki oraz przepływ jest stacjonarny i bezwirowy. Wtedy:\n",
    "\n",
    "$$e_{m} = \\frac{v^{2}}{2}+gh+\\frac{p}{\\rho} = const,$$\n",
    "gdzie:\n",
    "\n",
    "$e_{m}$ – energia jednostki masy płynu,\n",
    "\n",
    "$\\rho$ – gęstość płynu,\n",
    "\n",
    "$v$ – prędkość płynu w rozpatrywanym miejscu,\n",
    "\n",
    "$h$ – wysokość w układzie odniesienia, w którym liczona jest energia potencjalna,\n",
    "\n",
    "$g$ – przyspieszenie grawitacyjne,\n",
    "\n",
    "$p$ – ciśnienie płynu w rozpatrywanym miejscu.\n",
    "\n",
    "\n",
    "Zastosujmy równanie Bernoulliego dla dwóch punktów: jednego na powierzchni cieczy ($z_1 = h$), a drugiego w otworze na wysokości $z_2$. Przymijmy, że $z_2 = 0$ (Znajduje się na dnie zbiornika). Wtedy:\n",
    "\n",
    "$$\\frac{v_1^{2}}{2}+gz_1+\\frac{p_1}{\\rho} = \\frac{v_2^{2}}{2}+gz_2+\\frac{p_2}{\\rho}$$\n",
    "\n",
    "Załóżmy, że prędkość na powierzchni cieczy równa sie zero oraz zauważmy że $p_1 = p_2 = p_{atmosferyczne}$\n",
    "$$ gh = \\frac{v_2^{2}}{2}$$\n",
    "$$ v_2 = \\sqrt{2gh} $$\n",
    "Zatem, wzór Torricellego jest szczególnym przypadkiem równania Bernoulliego.\n",
    "\n",
    "\n",
    "<small>[1.](#bprzyp1) <a id=\"przyp1\"></a> *Philosophiae naturalis principia mathematica* (1687), dzieło uważane za Opus magnum Newtona. Sformuował w nich prawo powszechnego ciążenia, zasady dynamiki oraz wyprowadził prawa Keplera dla ruchu planet.</small>"
   ]
  },
  {
   "cell_type": "markdown",
   "id": "17df11f1",
   "metadata": {},
   "source": [
    "#### 2. Opis zjawiska/podstawy teoretyczne"
   ]
  },
  {
   "cell_type": "markdown",
   "id": "4f78e2b6",
   "metadata": {},
   "source": [
    "Prędkość obliczona za pomocą wzoru Torricellego jest prędkością teoretyczną, w rzeczywistości prędkość wypływu jest niższa. Wpływają na to:\n",
    "* pominięcie lepkości cieczy, tarcie wewnętrzne cząsteczek cieczy powoduje straty energii\n",
    "* kontrakcja strumienia (Vena contracta): Strumień cieczy po przejściu przez otwór ulega zwężeniu, co sprawia, że efektywne pole powierzchni wypływu jest mniejsze niż pole otworu $a$<sup>[[6]](#bib6)</sup>.<a id=\"cyt6\"></a>\n",
    "\n",
    "Aby uwzględnić te straty, często stosuje się współczynnik $\\mu$ taki, że $$v_{real} = \\mu \\sqrt{2gh},$$ gdzie dla wody $\\mu \\approx 0.6$ do $0.65$.\n",
    "\n",
    "Rozważmy jednak model idealny $v = \\sqrt{2gh}$.\n",
    "Niech:\n",
    "\n",
    "$A = A(t)$ - pole powierzchni przekroju poprzecznego zbiornika (lustra wody),\n",
    "\n",
    "$a = const$ - pole powierzchni otworu wylotowego,\n",
    "\n",
    "$h = h(t)$ - wysokość słupa cieczy,\n",
    "\n",
    "$v = v(t)$ - prędkość wypływu cieczy.\n",
    "\n",
    "Zmiana objętości cieczy w zbiorniku musi się równać objętości cieczy, która wypłynęła przez otwór<sup>[[7]](#bib7)</sup><a id=\"cyt7\"></a>. Zatem:\n",
    "$$dV_{zbiornika} = dV_{wypływu}$$\n",
    "$$ -A \\cdot dh = a \\cdot v \\cdot dt $$\n",
    "\n",
    "Otrzymujemy równanie różniczkowe pierwszego rzędu opisujące prędkość zmiany wysokości:\n",
    "$$\\frac{dh}{dt} = -\\frac{a}{A}v \\tag{I}$$\n",
    "<a id=\"ad1\"></a>\n",
    "\n",
    "Przekształcając wzór Torricellego otrzymujemy:\n",
    "\n",
    "$$ h = \\frac{v^2}{2g} $$\n",
    "\n",
    "Różniczkujemy obie strony względem zmiennej $t$:\n",
    "$$\\frac{dh}{dt} = \\frac{d}{dt}(\\frac{v^{2}}{2g})$$\n",
    "$$\\frac{dh}{dt} = \\frac{2v}{2g}\\frac{dv}{dt} = \\frac{v}{g}\\frac{dv}{dt}\\tag{II}$$\n",
    "\n",
    "Podstawmy do (II) do równania (I):\n",
    "\n",
    "$$ \\frac{v}{g}\\frac{dv}{dt} = -\\frac{a}{A}v $$\n",
    "\n",
    "Ostatecznie, otrzymujemy równanie różniczkowe opisujące zmianę prędkości przepływu cieczy:\n",
    "$$ \\frac{dv}{dt} = -\\frac{ag}{A} $$\n",
    "\n",
    "Zauważmy, że zmiana prędkości wypływu cieczy jest proporcjonalna do $-\\frac{ag}{A}$, czyli im mniejszy otwór w stosunku do powierzchni lustra cieczy, tym wolniej spada prędkość. Znak minus w równaniu $\\frac{dv}{dt} = -\\frac{ag}{A}$ ma fundamentalne znaczenie fizyczne - informuje nas o sprzężeniu zwrotnym ujemnym w układzie: Wypływ cieczy zmniejsza wysokość słupa wody ($h$). Zmniejszenie $h$ redukuje energię potencjalną, co bezpośrednio przekłada się na spadek prędkości $v$. Układ dąży do stanu równowagi, w którym $v=0$. \n",
    "\n",
    "W układach teoretycznych pole otworu $a$ zazwyczaj przyjmujemy jako stałe. Warto jednak zauważyć, że jest to jedyny parametr (poza zmianą kształtu naczynia), który pozwala na aktywne sterowanie procesem. Stopniowo zamykając otwór (zmniejszając $a$) będziemy spowalniali proces, wartość $\\frac{dv}{dt}$ będzie dążyć do zera zatem możemy wydłużyć czas opróżniania zbiornika niemal w nieskończoność, utrzymując bardzo małą, ale stabilną prędkość wypływu. Zwiększając $a$ przyśpieszymy proces. Zmiana $a$ w rzeczywistości realizowana jest poprzez mechaniczne ograniczanie światła otworu lub otwieranie kolejnych śluz. Ma to zastosowanie w przypadku awarii lub w próbie kontrolowania przepływu wody.\n",
    "\n",
    "* Rozważmy przypadek $A=A(t)=const$, jest to przypadek kiedy przekrój poprzeczny nie zmienia się, naczynie jest np walcem, sześcianem.\n",
    "$$ \\frac{dv}{dt} = -\\frac{ag}{A} $$\n",
    "Jest to równanie o zmiennych rozdzielonych. Całkujemy obie strony względem czasu:\n",
    "$$\\int_{v_0}^{v(t)} dv = \\int_{0}^{t} -\\frac{ag}{A} dt$$\n",
    "$$v(t) - v_0 = -\\frac{ag}{A} t$$\n",
    "$$v(t) = v_0 - \\frac{ag}{A}t$$\n",
    "Gdzie: $v_0=\\sqrt{2gh(0)}$\n",
    "\n",
    "Prędkość wypływu maleje liniowo w czasie. Wykresem jest linia prosta spadająca w dół, aż do osiągnięcia $v=0$.\n",
    "\n",
    "* Rozważmy przypadek $A = A(t)$, gdzie $A$ będzie powierzchnią przekroju poprzecznego stożka o promieniu górnym $R$ i wysokości $H$. \n",
    "\n",
    "Promień lustra wody $r$ na wysokości $h$ wynosi: \n",
    "$$r=r(h) = \\frac{R}{H}h$$\n",
    "\n",
    "Zatem pole powierzchni lustra cieczy $A$ wynosi:\n",
    "$$A = A(h) = \\pi \\cdot \\left(r(h)\\right)^2 = \\frac{\\pi R^2}{H^2} \\cdot h^2$$\n",
    "\n",
    "Wykorzystując związek $h = \\frac{v^2}{2g}$, podstawiamy go do wzoru na pole:\n",
    "$$A(v) = \\frac{\\pi R^2}{H^2} \\cdot \\left( \\frac{v^2}{2g} \\right)^2 = \\frac{\\pi R^2}{4g^2 H^2} \\cdot v^4$$\n",
    "\n",
    "Podstawiając $A(v)$ do naszego głównego równania $\\frac{dv}{dt} = -\\frac{ag}{A}$, otrzymujemy:\n",
    "$$\\frac{dv}{dt} = -\\frac{ag}{\\frac{\\pi R^2}{4g^2 H^2} \\cdot v^4} = -\\frac{4ag^3 H^2}{\\pi R^2} \\cdot \\frac{1}{v^4}$$\n",
    "\n",
    "Niech $-\\frac{4ag^3 H^2}{\\pi R^2} = K$, wtedy:\n",
    "$$\\frac{dv}{dt} = K \\cdot \\frac{1}{v^4}$$\n",
    "$$\\int_{v_0}^{v(t)} v^{4}dv = \\int_{0}^{t} -\\frac{ag}{A} Kdt$$\n",
    "$$\\frac{1}{5}\\left(v(t)^{5}-v_0^{5}\\right) = Kt$$\n",
    "$$v(t) = \\sqrt[5]{v_0^{5}+5Kt}$$\n",
    "$$v(t) = \\sqrt[5]{v_0^{5}-\\frac{20ag^3 H^2}{\\pi R^2} t}$$\n",
    "Gdzie: $v_0=\\sqrt{2gh(0)}=\\sqrt{2gH}$\n",
    "\n",
    "\n",
    "W stożku prędkość początkowo maleje bardzo powoli (szeroka góra). Gdy poziom wody zbliża się do dna (wąska część), prędkość $v(t)$ gwałtownie spada do zera.\n",
    "\n",
    "* W przypadku uwzględnienia współczynnika $\\mu$ końcowa postać $v=v(t)$ wygląda odpowienio:\n",
    "\n",
    "$v(t) = v_0 - \\left( \\frac{a \\mu g}{A} \\right) t$, dla A = const \n",
    "\n",
    "$v(t) = \\sqrt[5]{v_0^5 - \\left(\\frac{20 a \\mu g^3 H^2}{\\pi R^2} \\right)t}$, dla stożka.\n",
    "\n",
    "Wróćmy do zasady zachowania masy, lecz wyprowadźmy wzór na wysokość słupa cieczy od czasu $h(t)$ oraz całkowity czas opróżniania $T$. \n",
    "* Rozważmy przypadek $A=A(t)=const$\n",
    "$$ -A \\cdot dh = a \\cdot v \\cdot dt $$\n",
    "Podstawmy $v=\\sqrt{2gh}$:\n",
    "$$-A \\cdot dh = a \\cdot \\sqrt{2gh} \\cdot dt$$\n",
    "$$\\frac{dh}{\\sqrt{h}} = -\\frac{a \\sqrt{2g}}{A} dt$$\n",
    "Nakładamy całki na obie strony równania. Całkujemy od stanu początkowego ($t=0, h=H$) do stanu w dowolnej chwili $t$ ($h=h(t)$):\n",
    "$$\\int_{H}^{h(t)} \\frac{1}{\\sqrt{h}} dh = -\\int_{0}^{t} \\frac{a \\sqrt{2g}}{A} dt$$\n",
    "Po obliczeniu całek ($\\int h^{-1/2} dh = 2\\sqrt{h}$):\n",
    "$$2\\sqrt{h(t)} - 2\\sqrt{H} = -\\frac{a \\sqrt{2g}}{A} t$$\n",
    "$$\\sqrt{h(t)} = \\sqrt{H} - \\frac{a \\sqrt{2g}}{2A} t$$\n",
    "Otrzymujemy wzór na wysokość wody w czasie:\n",
    "$$h(t) = \\left( \\sqrt{H} - \\frac{a \\sqrt{2g}}{2A} t \\right)^2$$\n",
    "\n",
    "Zbiornik będzie pusty, gdy wysokość $h(T) = 0$. Podstawiamy to do naszego wyprowadzonego wzoru:\n",
    "$$0 = \\sqrt{H} - \\frac{a \\sqrt{2g}}{2A} T$$\n",
    "Przenosimy wyrazy i wyznaczamy $T$:\n",
    "$$\\frac{a \\sqrt{2g}}{2A} T = \\sqrt{H}$$\n",
    "$$T = \\frac{2A \\sqrt{H}}{a \\sqrt{2g}}$$\n",
    "$$T = \\frac{A}{a} \\sqrt{\\frac{2H}{g}}$$\n",
    "\n",
    "* Uwzględniając współczynnik $\\mu$:\n",
    "$h(t) = \\left( \\sqrt{H} - \\frac{\\mu \\cdot a \\sqrt{2g}}{2A} t \\right)^2$ oraz $T = \\frac{A}{\\mu \\cdot a} \\sqrt{\\frac{2H}{g}}$\n",
    "\n",
    "* Rozważmy przypadek gdzie $A$ zmienia się w zależności od wysokośći $h$.\n",
    "$$ -A \\cdot dh = a \\cdot v \\cdot dt $$\n",
    "Gdzie: $v = \\sqrt{2gh}$, zatem\n",
    "$$ -A \\cdot dh = a \\cdot \\sqrt{2gh} \\cdot dt $$\n",
    "$$ \\frac{A(h)dh}{\\sqrt{h}} = -a\\sqrt{2g}dt$$\n",
    "Nakładamy całki na obie strony równania:\n",
    "$$\\int{\\frac{A(h)}{\\sqrt{h}}} dh = -\\int{a \\sqrt{2g}}{A} dt = -a \\sqrt{2g}\\int{}dt$$\n",
    "\n",
    "Rozważmy zbiornik stożkowy, o promieniu górnym $R$ i wysokości $H$, według wcześniejszych obliczeń:\n",
    "$$A = A(h) = \\pi \\cdot \\left(r(h)\\right)^2 = \\frac{\\pi R^2}{H^2} \\cdot h^2$$\n",
    "Zatem:\n",
    "$$\\int_{H}^{h(t)}{\\frac{\\frac{\\pi R^2}{H^2} \\cdot h^2}{\\sqrt{h}}} dh = -a \\sqrt{2g}\\int_{0}^{t}{}dt$$\n",
    "$$\\int_{H}^{h(t)}\\frac{\\pi R^2}{H^2}\\frac{h^2}{\\sqrt{h}} dh = -a \\sqrt{2g}\\int_{0}^{t}{}dt$$\n",
    "$$\\frac{\\pi R^2}{H^2}\\int_{H}^{h(t)}{h^{\\frac{3}{2}}} dh = -a \\sqrt{2g}t$$\n",
    "$$\\frac{\\pi R^2}{H^2}\\frac{2}{5}\\left(h(t)^{\\frac{5}{2}}-H^{\\frac{5}{2}}\\right) = -a \\sqrt{2g}t$$\n",
    "$$\\frac{2}{5} \\left( h^{5/2} - H^{5/2} \\right) = -\\frac{a \\sqrt{2g} \\cdot H^2}{\\pi R^2} t$$\n",
    "$$h^{5/2} = H^{5/2} - \\frac{5a \\sqrt{2g} \\cdot H^2}{2 \\pi R^2} t$$\n",
    "$$h(t) = \\left( H^{5/2} - \\frac{5a \\sqrt{2g} \\cdot H^2}{2 \\pi R^2} t \\right)^{2/5}$$\n",
    "Wiedząc, że $\\pi R^2$ to pole powierzchni góry ($A_0$), możemy zapisać:\n",
    "$$h(t) = \\left( H^{5/2} - \\frac{5a \\sqrt{2g} \\cdot H^2}{2A_0} t \\right)^{2/5}$$\n",
    "\n",
    "Zbiornik opróżni się całkowicie, gdy $h(T) = 0$. Podstawiamy to do równania:\n",
    "$$0 = H^{5/2} - \\frac{5a \\sqrt{2g} \\cdot H^2}{2 \\pi R^2} T\n",
    "$$Przekształcamy, aby wyznaczyć $T$:\n",
    "$$\\frac{5a \\sqrt{2g} \\cdot H^2}{2 \\pi R^2} T = H^{5/2}$$\n",
    "$$T = \\frac{2 \\pi R^2 \\cdot H^{5/2}}{5a \\sqrt{2g} \\cdot H^2}$$\n",
    "Skracamy potęgi: $H^{5/2} / H^2 = H^{1/2} = \\sqrt{H}$\n",
    "$$T = \\frac{2 \\pi R^2 \\sqrt{H}}{5 a \\sqrt{2g}}$$\n",
    "$$T = \\frac{2 A_0}{5a} \\sqrt{\\frac{H}{2g}}$$\n",
    "\n",
    "* Mając powyższe wzory możemy łatwo wyprowadzić wzory na objętość ($V$) cieczy pozostałej w zbiorniku\n",
    "\n",
    "Dla $A=A(t)=const$:\n",
    "$$V(t)=A(t) \\cdot h(t) = A \\cdot \\left( \\sqrt{H} - \\frac{a \\sqrt{2g}}{2A} t \\right)^2$$\n",
    "$$V(t) = A \\cdot (\\sqrt{H})^2 \\cdot \\left( 1 - \\frac{a \\sqrt{2g}}{2A\\sqrt{H}} t \\right)^2$$\n",
    "Ponieważ $A \\cdot H = V_0$ (objętość początkowa), otrzymujemy:\n",
    "$$V(t) = V_0 \\cdot \\left( 1 - \\frac{a \\sqrt{2g}}{2A\\sqrt{H}} t \\right)^2$$\n",
    "Wykorzystując, że $T = \\frac{A}{a} \\sqrt{\\frac{2H}{g}}$ otrzymujemy:\n",
    "$$V(t) = V_0 \\cdot \\left( 1 - \\frac{t}{T} \\right)^2$$\n",
    "\n",
    "Dla stożka:\n",
    "$$V(t) = \\frac{1}{3} \\pi r(t)^2 h(t)$$\n",
    "Wiemy, że $r(t) = \\frac{R}{H} h(t)$. Podstawiając to do wzoru na objętość, otrzymujemy:\n",
    "$$V(t) = \\frac{1}{3} \\pi \\left( \\frac{R}{H} h(t) \\right)^2 h(t) = \\frac{\\pi R^2}{3 H^2} h(t)^3$$\n",
    "Podstawiamy wyliczone wcześniej $h(t)$ do wzoru na objętość:\n",
    "$$V(t) = \\frac{\\pi R^2}{3 H^2} \\left[ \\left( H^{5/2} - \\frac{5a \\sqrt{2g} \\cdot H^2}{2 \\pi R^2} t \\right)^{2/5} \\right]^3$$\n",
    "$$V(t) = \\frac{\\pi R^2}{3 H^2} \\left( H^{5/2} - \\frac{5a \\sqrt{2g} \\cdot H^2}{2 \\pi R^2} t \\right)^{6/5}$$\n",
    "Po przekształceniach otrzymujemy:\n",
    "$$V(t) = V_0 \\cdot \\left( 1 - \\frac{t}{T} \\right)^{6/5}$$"
   ]
  },
  {
   "cell_type": "markdown",
   "id": "d1ed4ee3",
   "metadata": {},
   "source": [
    "### 3. Wyniki"
   ]
  },
  {
   "cell_type": "markdown",
   "id": "8dbf3f50",
   "metadata": {},
   "source": []
  },
  {
   "cell_type": "markdown",
   "id": "d73aaad9",
   "metadata": {},
   "source": [
    "#### 3.1 Rachunki numeryczne"
   ]
  },
  {
   "cell_type": "markdown",
   "id": "93f4aa13",
   "metadata": {},
   "source": []
  },
  {
   "cell_type": "markdown",
   "id": "a2de4ada",
   "metadata": {},
   "source": [
    "#### 3.2 Analiza danych eksperymentalnych"
   ]
  },
  {
   "cell_type": "markdown",
   "id": "a624bf58",
   "metadata": {},
   "source": [
    "#### Analiza eksperymentalna: Prosty model doświadczalny\n",
    "\n",
    "\n",
    "Wykonajmy proste doświadczenie i sprawdźmy, czy przedstawiony model $\\frac{dv}{dt}=-\\frac{ag}{A}$ ma zastosowanie dla naczynia którego pole porzekroju $A$ ma stałą wartość.\n",
    "\n",
    "Wykorzystamy do tego plastikową butelkę o przekroju $A = $ napełnioną wodą do wysokości $H= $. Mały otwór wykonamy na dnie butelki szpilką. Na butelce zaznaczono wysokości $H$, $\\frac{1}{2}H$. Stoperem zmierzymy czasy w których woda osiągnęła ich poziom.\n",
    "\n",
    "|Otrzymane wartości:\n",
    "|\n",
    "\n",
    "Do zrobienia!"
   ]
  },
  {
   "cell_type": "markdown",
   "id": "982f5efe",
   "metadata": {},
   "source": [
    "#### Analiza eksperymentalna: Zbiornik Racibórz Dolny jako model wielkoskalowy\n",
    "\n",
    "Zweryfikujmy teoretyczne założenia prawa Torricellego oraz równań czasu opróżniania na przykładzie polderu Racibórz Dolny. Zbiornik ten pełni funkcję przeciwpowodziową, a mechanizm jego działania opiera się na kontrolowanym piętrzeniu i upuście mas wody, co w warunkach inżynieryjnych stanowi bezpośrednie zastosowanie analizowanych wcześniej praw hydrodynamiki.\n",
    "\n",
    "Koncepcje planowanego zbiornika zmieniały się an przestrzeni lat, pierwsze wzmianki pojawiły się po powodzi w 1880 roku. Pierwsze plany zakładały budowe wielezadaniowego zbiornika. Po powodzi w 1997 zdecydowano się an budowę suchego zbiornika, który ma na celu ochronę Doliny Odry od Raciborza do Wrocławia. Prace nad suchym zbiornikiem Racibórz Dolny rozpoczęły się w 2013 roku, a obiekt oficjalnie oddano do użytku w 2020 roku.\n",
    "\n",
    "Parametry techniczne<sup>[[8]](#bib8)</sup><a id=\"cyt8\"></a>:\n",
    "- poziom korony zapory 197,50m n.p.m\n",
    "- maksymalny poziom piętrzenia – 195,20m n.p.m,\n",
    "- objętość wody przy maksymalnym piętrzeniu – 185,0mln m<sup>3</sup>\n",
    "- maksymalna powierzchnia zwierciadła wody - 26,3km<sup>2</sup>,\n",
    "- długość całkowita zapór ziemnych – 22,4km,\n",
    "- maksymalna wysokość zapór ziemnych – 11,1m.\n",
    "\n",
    "Zbiornik ma na celu zmniejszenie fali powodziowej poprzez zmagazynowanie wody i jej kontrolowane odprowadzenie do koryta rzeki. Zbiornik redukuje przepływ kulminacyjny, zamieniając krótki, gwałtowny przybór wody w rozciągnięty w czasie, bezpieczny odpływ o mniejszym natężeniu. Im więcej wody wpływa do zbiornika tym wyższy jest poziom słupa cieczy $H$, co zgodnie z prawem Toricellego ($v = \\sqrt{2gh}$) wpływa na większą prędkość wody, zadaniem inżynierów jest kontrolowanie prędkością wypływającej wody poprzez otwieranie i zamykanie zasuw, czyli poprzez zmienianie powierzchni przez którą wypływa woda ($a$). Suche zbiorniki przeciwpowodziowe (poldery) są przykładem praktycznego zastosowania prawa Toricellego w zarządzaniu kryzysowym. W inżynierii przeciwpowodziowej kluczowe jest świadome zarządzanie zmiennymi $h$ oraz $a$, aby czas $T$ był optymalny dla przepustowości koryta rzeki poniżej zbiornika.\n",
    "\n",
    "Aby stworzyć model zbiornika Racibórz Dolny musimy założyc kilka uproszczeń:\n",
    "- Przyjmujemy, że zbiornik ma kształt odwróconego ostrosłupa o podstawie prostokątnej. Aby uprościć obliczenia pola powierzchni, stosujemy metodę wirtualnego wierzchołka: \n",
    "* Powierzchnia maksymalna ($A_0$): $26\\ 300\\ 000\\ m^2$,\n",
    "* Wysokość całkowita ($H_{total}$): $35{,}41\\ m$ (od wirtualnego czubka do lustra wody przy pełnym napełnieniu),\n",
    "* Wysokość rzeczywista ($H$): $11\\ m$,\n",
    "* Wysokość wirtualna ($h_0$): $24{,}41\\ m$ (odległość od czubka do rzeczywistego dna).\n",
    "- zbiornik posiada 6 upustów o wymiarach 12x8,5m<sup>[[9]](#bib9)</sup><a id=\"cyt9\"></a>, przyjmijmy że pole przekroju otworu $a=648m^2$. Odzwierciedla to przepływ normalny zbiornika, gdyby zasuwy były podniesione do końca, woda płynęłaby z ogromną prędkością co mogłoby nieść katastrofalne skutki. \n",
    "\n",
    "Zatem pole powierzchni lustra wody $A(h)$ na wysokości $h$ (liczonej od wirtualnego wierzchołka) wyraża się prostą zależnością:\n",
    "$$A(h) = A_0 \\cdot \\left( \\frac{h}{H_{total}} \\right)^2$$\n",
    "\n",
    "* Równanie różniczkowe modelu\n",
    "\n",
    "zmiana rzeczywistej wysokości wody $h_{rz}$ (mierzonej od dna) w czasie:\n",
    "$$\\frac{dh_{rz}}{dt} = \\frac{-\\mu \\cdot a \\cdot \\sqrt{2 \\cdot g \\cdot h_{rz}}}{A(h_{rz} + h_0)},$$\n",
    "Gdzie współczynnik $\\mu = 0{,}62$, a $g=9{,}81\\frac{m}{s^{2}}$ to przyspieszenie ziemskie.\n",
    "\n",
    "Porównajmy nasz model z danymi<sup>[[10,11]](#bib10)</sup><a id = \"cyt10\"></a>dotyczącymi powodzi z 2024 roku.  \n",
    "\n",
    "| Data i Godzina | Czas [h] | Objętość [$mln\\ m^3$] | Dopływ $Q_{in}$ [$\\frac{m^3}{s}$]<sup>[2](#przyp2)</sup><a id=\"bprzyp2\"></a> |\n",
    "|:---|:---:|:---:|:---:|\n",
    "| 17.09 16:00 | 0 | **147** | **1040.0** |\n",
    "| 18.09 10:00 | 18 | 134 | 644.1 |\n",
    "| 19.09 10:00 | 42 | 115 | 408.2 |\n",
    "| 20.09 11:00 | 67 | 102 | 302.5 |\n",
    "| 21.09 11:00 | 91 | 85 | 230.8 |\n",
    "| 22.09 11:00 | 115 | 63 | 172.5 |\n",
    "| 23.09 10:00 | 138 | 44 | 130.5 |\n",
    "| 24.09 10:00 | 162 | 24 | 116.5 |\n",
    "| 25.09 10:00 | 186 | 17 | 104.5 |\n",
    "| 26.09 10:00 | 210 | 12 | 92.2 |\n",
    "| 27.09 10:00 | 234 | 8 | 81.3 |\n",
    "| 28.09 10:00 | 258 | 4 | 82.8 |\n",
    "| **29.09 08:00** | **280** | **0** | **80.8** |\n",
    "\n",
    "\n",
    "<small>[2.](#bprzyp2) <a id=\"przyp2\"></a> Dane o dopływie ($Q_{in}$) udostępniane przez IMGW-PIB są wartościami dobowymi. Ponieważ modelowanie odbywa się w krokach godzinowych (zgodnie z czasem pomiarów objętości), wartości dla konkretnych godzin zostały wyznaczone metodą interpolacji liniowej. Pozwoliło to na płynne przejście między dobowymi punktami pomiarowymi i dokładniejsze odwzorowanie dynamiki fali powodziowej w modelu bilansowym.</small>"
   ]
  },
  {
   "cell_type": "markdown",
   "id": "821b3bab",
   "metadata": {},
   "source": [
    "### 4. Podsumowanie"
   ]
  },
  {
   "cell_type": "markdown",
   "id": "f48ef272",
   "metadata": {},
   "source": []
  },
  {
   "cell_type": "markdown",
   "id": "b6766ef9",
   "metadata": {},
   "source": [
    "### 5. Literatura\n",
    "[1.](#cyt1)<a id=\"bib1\"></a> M. Gliozzi, (Nowy Jork, 1970-1990), \"Evangelista Torricelli\" w [*Dictionary of Scientific Biography*][link1]. [Dostęp: 28 grudnia 2025].\n",
    "\n",
    "[2.](#cyt2) <a id=\"bib2\"></a> Wikipedia, wolna encyklopedia, [Róg Gabriela][link2]. [Dostęp: 28 grudnia 2025].\n",
    "\n",
    "[3.](#cyt3) <a id=\"bib3\"></a> E. Torricelli, (1644), [*Opera Geometrica*][link3]. [Dostęp: 28 grudnia 2025].\n",
    "\n",
    "[4.](#cyt4) <a id=\"bib4\"></a> A. Malcherek, (2016), [*History of the Torricelli Principle and a New Outflow Theory*][link4]. [Dostęp: 28 grudnia 2025].\n",
    "\n",
    "[5.](#cyt5) <a id=\"bib5\"></a> Wikipedia, wolna encyklopedia [Prawo Toricellego][link5]. [Dostęp: 28 grudnia 2025].\n",
    "\n",
    "[6.](#cyt6)<a id=\"bib6\"></a> K. Jeżowiecka-Kabsch, H. Szewczyk (Wrocław, 2001), [*Mechanika płynów*][link6]. [Dostęp: 28 grudnia 2025].\n",
    "\n",
    "[7.](#cyt7)<a id=\"bib7\"></a> S. D’Alessio (2021) [*Torricelli’s law revisited*][link7]. [Dostęp: 29 grudnia 2025].\n",
    "\n",
    "[8.](#cyt8)<a id=\"bib8\"></a> Regionalny Zarząd Gospodarki Wodnej w Gliwicach, [*Zbiornik przeciwpowodziowy Racibórz Dolny na rzece Odrze w województwie śląskim (polder)*][link8]. [Dostęp: 29 grudnia 2025].\n",
    "\n",
    "[9.](#cyt9)<a id=\"bib9\"></a> Inżynier budownictwa, (2019), [*Zbiornik Racibórz Dolny a zmiana biegu rzeki Odry*][link9]. [Dostęp: 7 stycznia 2026]\n",
    "\n",
    "[10.](#cyt10)<a id=\"bib10\"></a> Regionalny Zarząd Gospodarki Wodnej w Gliwicach, [*Aktualna sytuacja hydrologiczno-meteorologiczna na obszarze Wód Polskich w Gliwicach*][link10]. [Dostęp: 9 stycznia 2026].\n",
    "\n",
    "[11.](#cyt11)<a id=\"bib11\"></a> IMGW-PIB, (2024), [*Arkusz danych dobowych: przepływy (kolumna 8) i stany wody (kolumna 7) – rok hydrologiczny 2024, miesiąc 11 (wrzesień). Stacja: 149180010 (Krzyżanowice). Repozytorium danych publicznych IMGW-PIB.*][link11]. [Dostęp: 9 stycznia 2026]\n",
    "\n",
    "[link1]: https://mathshistory.st-andrews.ac.uk/DSB/Torricelli.pdf\n",
    "[link2]: https://pl.wikipedia.org/wiki/R%C3%B3g_Gabriela#/media/Plik:GabrielHorn.png\n",
    "[link3]: https://archive.org/details/operageometrica00torrgoog/page/n380/mode/2up\n",
    "[link4]: https://ascelibrary.org/doi/full/10.1061/%28ASCE%29HY.1943-7900.0001232\n",
    "[link5]: https://pl.wikipedia.org/wiki/Prawo_Torricellego#/media/Plik:TorricelliLaw.svg\n",
    "[link6]: https://zwm.pwr.wroc.pl/kpatralski/mechanika_plynow.pdf\n",
    "[link7]: https://www.math.uwaterloo.ca/~sdalessi/EJP-2021Torricelli.pdf\n",
    "[link8]: https://www.gov.pl/web/wody-polskie-gliwice/zbiornik-przeciwpowodziowy-raciborz-dolny-na-rzece-odrze-w-wojewodztwie-slaskim-polder\n",
    "[link9]: https://inzynierbudownictwa.pl/zbiornik-raciborz-dolny-a-zmiana-biegu-rzeki-odry/\n",
    "[link10]: https://www.gov.pl/web/wody-polskie-gliwice/aktualna-sytuacja-hydrologiczno-meteorologiczna-na-obszarze-wod-polskich-w-gliwicach\n",
    "[link11]: https://danepubliczne.imgw.pl/"
   ]
  },
  {
   "cell_type": "markdown",
   "id": "9b806900",
   "metadata": {},
   "source": []
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.13.5"
  }
 },
 "nbformat": 4,
 "nbformat_minor": 5
}
